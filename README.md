wdrozenie.it


[Wdrożenie systemu – Wikipedia, wolna encyklopedia](https://pl.wikipedia.org/wiki/Wdro%C5%BCenie_systemu)

> **Wdrożenie systemu** – etap [cyklu życia systemu](https://pl.wikipedia.org/wiki/Cykl_%C5%BCycia_systemu "Cykl życia systemu"), polegający na instalacji i dostosowaniu oprogramowania do wymagań użytkownika, a także [migracji danych](https://pl.wikipedia.org/wiki/Migracja_danych "Migracja danych") oraz [testowaniu](https://pl.wikipedia.org/wiki/Testowanie_oprogramowania "Testowanie oprogramowania") i uruchomieniu [systemu informatycznego](https://pl.wikipedia.org/wiki/System_informatyczny "System informatyczny")[\[1\]](https://pl.wikipedia.org/wiki/Wdro%C5%BCenie_systemu#cite_note-1).
> 
> Prawidłowe wdrożenie systemu wymaga przygotowania dokumentacji powykonawczej, która powinna obejmować:
> 
> -   dokumentację dla [użytkownika](https://pl.wikipedia.org/wiki/U%C5%BCytkownik_komputera "Użytkownik komputera")
> -   dokumentację dla [administratora systemu](https://pl.wikipedia.org/wiki/Administrator_(informatyka) "Administrator (informatyka)")
> 
> ## Podstawowe etapy procesu wdrożenia
> 
> -   Przygotowanie dokumentacji powykonawczej
> -   Przygotowanie i skonfigurowanie [infrastruktury technicznej](https://pl.wikipedia.org/wiki/Infrastruktura_techniczna "Infrastruktura techniczna")
> -   Zainstalowanie i skonfigurowanie [systemu informatycznego](https://pl.wikipedia.org/wiki/System_informatyczny "System informatyczny") do testów
> -   [Testowanie](https://pl.wikipedia.org/wiki/Testowanie_oprogramowania "Testowanie oprogramowania") systemu
> -   Testowa migracja danych
> -   Testy migracji oraz systemu w zakresie zmigrowanych danych
> -   Zainstalowanie i skonfigurowanie [systemu informatycznego](https://pl.wikipedia.org/wiki/System_informatyczny "System informatyczny") do [eksploatacji](https://pl.wikipedia.org/wiki/Eksploatacja "Eksploatacja")
> -   Produkcyjna migracja danych
> -   Uruchomienie produkcyjne systemu - rozpoczęcie pracy przez użytkowników
> 
> ## Strategie wdrażania systemu
> 
> -   **całościowa** – polega na [implementacji](https://pl.wikipedia.org/wiki/Implementacja_(informatyka) "Implementacja (informatyka)") nowego systemu i równoczesnej rezygnacji ze starego systemu. To najwygodniejsze i najmniej kosztowne rozwiązanie, o ile wdrażany system był poprawnie wykonany. Wadą jest brak odwrotu od nowego systemu, ponieważ stary już nie istnieje. Strategia ta jest obarczona wysokim [ryzykiem](https://pl.wikipedia.org/wiki/Ryzyko "Ryzyko").
> -   **cząstkowa** – wdrażanie o mniejszym stopniu [ryzyka](https://pl.wikipedia.org/wiki/Ryzyko "Ryzyko"), ale może generować większe [koszty](https://pl.wikipedia.org/wiki/Koszt_(ekonomia) "Koszt (ekonomia)") od strategii całościowej. Bezpieczna implementacja w przypadku dużych systemów informatycznych, polega na wdrażaniu po kolei części systemu. Wyróżnia się podział:
>     -   geograficzny
>     -   funkcjonalny
> -   **równoległa** – jednoczesne [przetwarzanie](https://pl.wikipedia.org/wiki/Przetwarzanie_danych "Przetwarzanie danych") danych w starym i nowym systemie. Jest to najbardziej bezpieczna strategia, ale również najdroższa. Może być konfliktogenna z uwagi na grupy pracowników pracujących na starym i nowym systemie, na ich różne [wymagania](https://pl.wikipedia.org/wiki/Wymaganie_(in%C5%BCynieria) "Wymaganie (inżynieria)").
> 
> Kluczowym elementem wdrożenia z perspektywy prawa jest wprowadzenie systemu do organizacji, firmy, czy instytucji przez przekazanie licencji, praw autorskich i w szczególności prawa własności. W praktyce prawo własności pozostaje czasem przy wdrażającym, dostawcy usług, względnie producencie systemu. Wówczas jednak mamy do czynienia ze świadczeniem systemu w formie usług (np. [hostingu](https://pl.wikipedia.org/wiki/Hosting "Hosting") lub najmu).
